<!DOCTYPE html>
<html><meta charset="utf-8">
<meta name="viewport" content="width=device-width, initial-scale=1">
<base href="https://ggiuanni.github.io/">
<title> Una fungia curiosa | ggiuanni - Digital Art Engineer</title>
<link rel="canonical" href="https://ggiuanni.github.io/posts/una-fungia-curiosa/">

<link href="https://fonts.googleapis.com/icon?family=Material+Icons" rel="stylesheet">


<link rel="stylesheet" href="https://ggiuanni.github.io/sass/main.css"><body>
        <div class="wrapper"><input type="checkbox" class="checkbox" id="navi-toggle">
<header class="header">

  <label class="header-label" for="navi-toggle">
    <i class="material-icons">menu</i>
  </label>
  
  <span>
    <a href="/">
      ggiuanni - Digital Art Engineer
    </a>
  </span>
</header><div class="drawer">
    
    <a href="/">
        <div class="drawer-img">
            <img src="https://ggiuanni.github.io/img/profile.jpg" alt="">
        </div>
    </a>
    <span class="drawer-title">
        Giovanni Cassone
    </span>
    <span class="drawer-subtitle">
        @ggiuanni
    </span>
</div><div class="content">

  <div class="post">
    <div class="post-header">
      <h1>Una fungia curiosa</h1>
      <span class="post-meta"><a href="/posts">Posts</a> - 10-06-2019</span>
      <h2>Il mio portfolio è anche un blog, perché non voglio smettere di pensare laterale.</h2>
      
      <img class="post-img" src="https://ggiuanni.github.io/posts/una-fungia-curiosa/img/thumbnail.jpg" alt="">
    </div>
    <div class="post-content">
      <blockquote>
<p>&ldquo;This isn’t hard to understand. It’s just hard to do.&rdquo;<br />
Ayodeji Awosika</p>
</blockquote>

<p>Proprio oggi ho letto un post su Medium in che aveva come titolo <a href="https://medium.com/publishous/how-to-become-a-better-person-6686b1991bec" target="_blank">How to &ldquo;Become a Better Person&rdquo;</a>.</p>

<p>Mi ha particolarmente incuriosito non tanto il titolo in sé, ma il fatto che io stesso provavo una voglia irrefrenabile di leggerlo, di sapere cosa c&rsquo;era scritto. E così lo lessi.</p>

<p>I concetti fondamentali sono sostanzialmente due:</p>

<ol>
<li>Fai quello che desideri veramente fare nella vita.<br /></li>
<li>Non mentire a te stesso, tu sai già cosa vuoi dalla vita.<br />
<br /></li>
</ol>

<p>La prima cosa che ho capito è che voglio essere una persona migliore. Non credo di essere una cattiva persona. Anzi, a dirla tutta non so nemmeno <em>perché</em> voglio diventare una persona migliore. Questo è solo un dato che ho dedotto dal fatto che avevo la spasmodica voglia di leggere quest&rsquo;articolo.</p>

<p>La seconda cosa che ho capito è che sono le verità più semplici quelle che spesso abbiamo difficoltà ad accettare. Soprattutto quando scopriamo che sì! ecco! quella è la cosa che voglio fare! finalmente l&rsquo;ho trovata! le ho dedicato tutto il weekend e non sono per niente stanco! le dedicherei tutta la vita, ogni singolo momento! ..ma dobbiamo poi rispondere alla domanda:</p>

<p>Perché non lo fai?</p>

<p>Mi ricordo quando, ad una lezione di psicologia cognitiva, il professore disse che Nietzsche diceva che l&rsquo;uomo tende a privarsi della sua libertà perché ha paura di dover dare conto agli altri degli atti che sarebbe in grado di fare se fosse completamente libere di fare ciò che vuole.</p>

<p>Abbastanza triste questa cosa. Probabilmente è vera.</p>

<p>Allora iniziai a riflettere:</p>

<ul>
<li>Sono libero di fare quello che voglio? <em>Sì</em>.<br /></li>
<li>Faccio tutto quello che voglio? <em>Nì</em>.<br /></li>
<li>Dedico troppo tempo a cose che non voglio fare? &hellip;per fortuna <em>No</em>.<br />
<br /></li>
</ul>

<p>Sono tante le cose che voglio fare. Davvero. Troppe, forse. Ma non voglio vederla come una cosa negativa.</p>

<p>Qual è la cosa che mi frena davvero? Il <em>perfezionismo</em>.</p>

<p>Non parlo del perfezionismo tipo quello di Kubrick, che gli dava l&rsquo;energia e l&rsquo;entusiasmo per girare (a discapito della salute fisica e soprattutto mentale dei suoi collaboratori) per la 98esima volta la stessa scena perché non era proprio esattamente come lui l&rsquo;aveva pensata.</p>

<p>Parlo di quel perfezionismo non ti fa fare quella cosa perché ancora la costellazione del capricorno non è andata ad allinearsi con l&rsquo;asse ortogonale al prisma a base ellittica passante dal tropico del cancro e del circolo polare artico durante una notte di luna piena mentre una capra in Guatemala partorisce un esemplare di capretto albino.</p>

<p>Troppo spesso non ho iniziato a fare ciò che davvero volevo perché &ldquo;<em>Non è il momento giusto</em>&rdquo; oppure &ldquo;<em>Devo imparare prima bene bene come funziona questa cosa così poi potrò metterla in pratica</em>&rdquo;, e so benissimo che questo non è nemmeno perfezionismo: è procrastinazione.</p>

<p>Da questo momento ho un nuovo obiettivo, che sta sopra tutti gli altri: <strong>sbagliare</strong>.</p>

<p>Devo sbagliare perché se sbaglio vuol dire che <em>faccio</em>, e se faccio vuol dire che non sono fermo a rimuginare ma, piuttosto, sono lì con le mani tutte sporche a darmi da fare, a provare e a sperimentare.</p>

<p>Dicevo che sono tante le cose che voglio imparare a fare. Voglio tornare a disegnare: non sono stato mai davvero bravo, ma mi è sempre piaciuto ed è troppo tempo che non lo faccio. Stessa cosa posso dirla per quanto riguarda fare video, dalla pre alla post-produzione, con tutto lo sperimentalismo che ci può essere in mezzo. Vorrei inoltre provare a sviluppare dei modelli allenati tramite machine learning per vedere dove può arrivare l&rsquo;arte quando gli algoritmi stimolano (e non frenano) il processo creativo. Voglio conoscere ancora meglio il funzionamento del rendering realtime, così da poter dare vita a quello che <em>vedo</em> nella mia testa. Voglio conoscere meglio il mondo del sound design, così da poter dare vita a quello che <em>sento</em> nella mia testa. E poi voglio imparare a ballare, a cucinare, e fare videogames, e&hellip;</p>

<p>..e vorrei anche imparare a scrivere, ma per questo viaggio in particolare parto già avvantaggiato.</p>

<p>Proprio adesso ho già iniziato a sbagliare.</p>

    </div>
  </div>

<footer class="footer">
  
</footer></div>
        </div>
    </body>
</html>
